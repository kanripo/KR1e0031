# -*- mode: mandoku-view; -*-
#+TITLE: 春秋通訓
#+DATE: 2015-08-24 22:13:32.848275
#+PROPERTY: ID KR1e0031
#+PROPERTY: BASEEDITION WYG    
#+PROPERTY: JUAN 提要
<pb:KR1e0031_WYG_000-1a>¶
欽定四庫全書　　　　　經部五¶
　春秋通訓　　　　　　　春秋類¶
　　提要¶
　　　　(臣/)等謹案春秋通訓六巻宋張大亨撰是書¶
　　　　自序謂少聞春秋於趙郡和仲先生考宋蘓¶
　　　　軾年譜軾本字和仲又蘓洵族譜稱為唐相¶
　　　　蘓頲之裔系出趙郡今所傳軾題烟江叠嶂¶
　　　　圖詩石刻末亦有趙郡蘓氏印然則趙郡和¶
<pb:KR1e0031_WYG_000-1b>¶
　　　仲先生即軾也蘓籀雙溪集載大亨以春秋¶
　　　義問軾軾答書云春秋儒者本務然此書有¶
　　　　妙用學者罕能領㑹多求之繩約中乃近法¶
　　　　家者流苛細繳繞竟亦何用惟左邱明識其¶
　　　　用終不肯盡言㣲見端末欲使學者自求之¶
　　　　云云與大亨自序亦合葢其學出于蘓氏故¶
　　　議論宗㫖亦近之陳振孫書録解題及宋史¶
　　　　藝文志並作十六巻朱彝尊經義考云已佚¶
<pb:KR1e0031_WYG_000-2a>¶
　　　此本載永樂大典中十二公各自為巻而隠¶
　　　公莊公襄公昭公又自分上下巻與十六卷¶
　　　之數合然每巻篇頁無多病其繁碎今併為¶
　　　六巻以便省覽其文則無所佚脱也乾隆四¶
　　　十六年九月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
