# -*- mode: mandoku-view; -*-
#+TITLE: 春秋通訓
#+DATE: 2015-08-24 22:13:32.892238
#+PROPERTY: ID KR1e0031
#+PROPERTY: BASEEDITION WYG    
#+PROPERTY: JUAN 卷二
<pb:KR1e0031_WYG_002-1a>¶
欽定四庫全書¶
　春秋通訓卷二　　　　　宋　張大亨　撰¶
　　桓公¶
滕子來朝(二/)薛伯卒(莊三/十一)杞伯來朝(莊二/十七)杞子卒(僖二/十三)¶
公㑹尹子單子云云伐鄭(成十/七)把子來盟(襄二/十九)¶
　孟子稱周室班爵禄天子一位公一位侯一位伯一¶
　位子男同一位凡五等周官之制上公九命侯伯七¶
　命子男五命凡三等而春秋之世則公一等侯一等¶
<pb:KR1e0031_WYG_002-1b>¶
　伯子男為一等故子産曰鄭伯男也而共公侯之貢¶
　左氏亦云禮不㑹公侯㑹伯子男可也其序於經伯¶
　子男之班髙下迭居靡有定位則信乎其一等矣滕¶
　薛杞故侯也黜居伯子之列單故伯也黜居子列此¶
　非一二第之也以其等為之差耳然而黜不逮於男¶
　者子男同位故也周衰諸侯黜陟之柄不歸於天子¶
　或由覇者之令或為大國所制然秦晉之始為列侯¶
　邾郳之初賜王爵亦必請於天子而後受之則知先¶
<pb:KR1e0031_WYG_002-2a>¶
　王之澤葢未盡泯春秋所以汲汲于斯者抑有謂也¶
　說者謂杞雖夏之後背乎禮故仲尼以文貶其爵同¶
　於吳楚徐越是葢不然春秋因實以定名者也爵命¶
　受之天子而仲尼得以升黜之不幾于亂名者乎若¶
　吳徐越則外域之君也雖有公侯之地本爵不過于¶
　子春秋黜其僣稱而復其本耳非貶也所以貶吳楚¶
　者於經槩可以見之不在乎稱子也¶
公㑹齊侯鄭伯于稷以成宋亂(二/)公㑹宋公云云于袲¶
<pb:KR1e0031_WYG_002-2b>¶
伐鄭(十/五)師次于郎以俟陳人蔡人(莊/八)宋公楚子云云㑹¶
于盂執宋公以伐宋(僖二/十一)公㑹諸侯盟于薄釋宋公(僖/二)¶
(十/一)楚人圍江晉陽處父帥師伐楚以救江(文/三)宋公陳侯¶
衛侯曹伯㑹晉師于棐林伐鄭(宣/元)晉人齊人云云㑹于¶
澶淵宋災故(襄三/十)公㑹劉子晉侯云云于召陵侵楚(定/四)¶
　㑹盟侵伐不言其所事者其事衆也指言其所事者¶
　其事專也其事專故善惡審善惡審故褒貶明稷之¶
　㑹以成宋亂而實無損於亂澶淵之㑹以䘏宋災而¶
<pb:KR1e0031_WYG_002-3a>¶
　實無補於災袲之㑹以伐鄭納君而不克納召陵之¶
　㑹以侵楚治蔡而不克治郎之次以俟衆伐郕而不¶
　克俟處父之師以伐楚救江而不克救棐林之役以¶
　伐鄭救陳而不克伐勤諸侯暴師旅竊取其名而不¶
　効其實春秋所以正其辭也盂之㑹楚子有輕中國¶
　之心執宋公以求覇薄之盟諸侯有衞中國之志釋¶
　宋公以沮楚楚子不得遂其覇心中國不遂屈於外¶
　裔春秋所以正其辭也凡美惡之實苟有所見君子¶
<pb:KR1e0031_WYG_002-3b>¶
　不務斥之非惡訐也周旋中禮從容中道之義也帷¶
　所見之不足與明也可以為善可以為不善於是君¶
　子正其辭焉此學者所當深考也¶
取郜大鼎于宋戊申納于太廟(二/)¶
　𦙍之舞衣兊之戈和之弓垂之竹矢禮度出焉故先¶
　王以之傳世夏后氏之璜封父之弓宻須之鼓闕鞏¶
　之甲訓戒存焉故先王以之封國此之謂重器皆藏¶
　諸宗廟以為社稷之鎮守也夫大鼎者郜所自為邪¶
<pb:KR1e0031_WYG_002-4a>¶
　抑王所封邪自為則無法王所封則不可遺人今郜¶
　不能保而遺宋(郜尚存/非滅得)宋不能有而賄魯魯遂藏之¶
　太廟将以考禮則取非其禮将以示訓則不可以訓¶
　宜宗廟之弗受也三國胥失故併舉而誅之凡春秋¶
　書取皆惡其不以義得此其尤者也¶
蔡侯鄭伯㑹于鄧(二/)¶
　春秋志外之㑹盟魯不與焉者凡二十有七諸侯則¶
　舉其爵大夫則不列其名摠曰人而已耳夫魯所不¶
<pb:KR1e0031_WYG_002-4b>¶
　與而經得以志者未必皆赴告之辭盖亦有所謂聞¶
　而知之者矣苟闗於治亂聖人録焉孔子曰多聞闕¶
　疑慎言其餘則寡尤是以諸侯之舉其爵無所疑也¶
　大夫之不列其名辟不敏也然則莒子帛(隱/二)鄭㳺速¶
　(定/十)何以名之曰二者前志之所略未可以臆斷也慎¶
　言其餘可矣¶
公㑹齊侯于嬴公子翬如齊逆女齊侯送姜氏于讙(桓/三)¶
公㑹齊侯于讙(三/)夫人姜氏至自齊(三/)齊侯使其弟年¶
<pb:KR1e0031_WYG_002-5a>¶
來聘(三/)¶
　易之咸恒詩之周召皆夫婦之初人倫之本也咸恒¶
　則曰亨利貞吉利有攸往周召則曰正始之道王化¶
　之基盖未有不正其始而能亨且吉可以有行可以¶
　化下而為治道之基者也公之娶也成昏于齊非不¶
　稱主人之義也文姜之嫁也齊侯送之非逺兄弟之¶
　義也公受姜于讙非親迎之義也姜不與公同至非¶
　女隨之義也翬逆女而不致夫人非逆女之義也年¶
<pb:KR1e0031_WYG_002-5b>¶
　致女而聘非致女之義也文姜失事君子承宗廟之¶
　道干饗㑹之禮肆往來之欲以至於殺其夫亂其國¶
　者由其始之不正故也孟子曰天下之本在國國之¶
　本在家家之本在身可以戒歟春秋十有二公閔幼¶
　未娶哀位未終其餘得昏婣之正者皆略之若桓莊¶
　之娶齊成女之家宋最為失正之甚者故春秋盡其¶
　辭焉¶
齊侯衞侯胥命于蒲(三/)¶
<pb:KR1e0031_WYG_002-6a>¶
　命者君所以詔其臣上所以令其下也有出之者則¶
　有受之者天下有道小徳役大徳小賢役大賢故出¶
　命者無不善而受之者誠服也天下無道小役大弱¶
　役彊故出命者未必善而從之者不得已也春秋之¶
　世天子之命固不能使諸侯誠服惟大國刼之以威¶
　然後畏而退聽今此两國者地醜徳齊莫能相尚其¶
　所謂命者誰出之而誰受之邪有以見王室不綱方¶
　伯失職諸侯各自為政也不然凡㑹遇者亦皆不盟¶
<pb:KR1e0031_WYG_002-6b>¶
　此何獨以胥命云哉¶
甲戌己丑陳侯鮑卒(五/)丙戌公㑹鄭伯盟于武父丙戌¶
衛侯晉卒(十/二)夏五(十/四)郭公(荘二/十四)九月辛丑用郊十一月¶
壬申公孫嬰齊卒(成十/七)¶
　孔子曰君子於其所不知盖闕如也又曰吾猶及史¶
　之闕文也有馬者借人乘之今亡矣夫夫人之所不¶
　知與史之闕文雖理所易知易見者聖人不敢加損¶
　焉畏後世之鑿也故春秋記事如日月之疑猶或闕¶
<pb:KR1e0031_WYG_002-7a>¶
　之以俟後之多聞者况大于此者乎左氏作傳與國¶
　語所載時有不同司馬遷作史一事而雜見數說不¶
　知者以為抵牾也其知者以為法聖人也此學者所¶
　當深考也¶
齊侯鄭伯如紀(五/)州公如曹(五/)單伯如齊(文十/四)¶
　外相朝聘不志于春秋其志者我所與聞者也齊鄭¶
　朝紀欲窺其間而襲之吾伯姬之國也州公朝曹欲¶
　委其國而去之來託於我也單伯聘齊欲以王命請¶
<pb:KR1e0031_WYG_002-7b>¶
　吾子叔姬也是皆我所與聞也紀無罪齊鄭以詐圗¶
　之州無罪杞以彊廹之子叔姬無罪齊人殺其子而¶
　執之君子惡三國之無道而傷魯之弱不能救也於¶
　是志之¶
蔡人衛人陳人從王伐鄭(五/)王師敗績于茅戎(成/元)¶
　王者之兵有征而無戰今王有討于鄭而不曰征有¶
　以見正已之道不足也天子之軍其将皆命卿今王¶
　自将之三國從王而君不自行有以見用衆之道不¶
<pb:KR1e0031_WYG_002-8a>¶
　立也此兎爰所以閔周也不言王以三國伐鄭不使¶
　王首難也不言鄭人與王戰不使鄭敵君也此春秋¶
　所以尊王也鄭敗王師則沒其敗戎敗王師則志之¶
　何也戎外裔也贄幣不通禮教不及王師敗于戎猶¶
　可道也鄭周之宗國王之卿士也内以蕃王室外以¶
　禦戎狄者也親執干戈以敗王師不可道也¶
州公如曹(五/)寔來(六/)紀侯大去其國(莊/四)¶
　諸侯之國皆受之天子而世守之者也宗廟社稷存¶
<pb:KR1e0031_WYG_002-8b>¶
　焉去其國而宗廟有奉社稷無隕則不以其所以養¶
　人者害人仁者之所為也太王之去邠是也去其國¶
　而宗廟乏祀社稷乏主則與民守之效死而勿去義¶
　者之所為也孟軻之語滕是也紀侯廹于齊使其季¶
　事齊而已去之民之從者四年而後畢紀於是復見¶
　合乎太王之所謂去也州公廹于杞委其國于杞而¶
　已託於諸侯民無從之者州是以不復見異乎孟子¶
　之所謂守也此春秋所以賢紀而下州也寔來者不¶
<pb:KR1e0031_WYG_002-9a>¶
　復反之辭也大去者不復顧之辭也¶
大雩(五○按經大雩乃桓公五年/事原本誤作三年今改正)大雩十有九不雨七¶
雨一大旱二¶
　詩稱春夏祈糓于上帝則雩為常祀矣傳稱龍見而¶
　雩則雩有常時矣語稱樊遲從逰於舞雩之下則雩¶
　有常所矣以其有常故春秋不志大雩非常也以旱¶
　故舉舉不必以其時故春秋志之雩而效則志雩雩¶
　而不效則志不雨不雨而為災則志大旱志不雨而¶
<pb:KR1e0031_WYG_002-9b>¶
　曰雨者嘉及時也志不雨而不曰雨者弗及事也志¶
　大旱而不曰饑者荒政行也(荒政不行/則書饑)夫天災流行¶
　雖國家所不免然先王遇災而懼側身修行欲銷去¶
　之者畏天憂民故也觀舉祀之早晚察記雨之疏數¶
　則人君畏天憂民之志可以槩見矣¶
八月壬午大閱(六/)¶
　先王寓兵政於民政不尚兵也藏武事於農事不黷¶
　武也是故四時之田皆於農隙所以簡車徒閑戰陳¶
<pb:KR1e0031_WYG_002-10a>¶
　也車攻吉日之詩是矣八月大閱不因田獵為之非¶
　事也不待農隙為之非時也然則春秋以為罪乎曰¶
　否於是魯不用兵久矣國家閒暇及是時明其政刑¶
　以為近於知道者向使及其時事而為之雖車攻吉¶
　日何以加焉故明其政刑大務也非其時事小過也¶
　春秋不以小掩大亦不以大廢小¶
子同生(六/)¶
　文姜之子同出姜之子惡(襄仲/所殺)齊姜之子午(襄/公)皆嫡¶
<pb:KR1e0031_WYG_002-10b>¶
　長也同則志其生而惡與午不志何也傳謂同以太¶
　子生之禮舉之是不然禮曰天子之元子猶士也天¶
　下無生而貴者也適長雖有為世子之道然始生同¶
　未得異其禮也内則之言因傳為之也夫同有威儀¶
　伎藝而不能防閑其母失子之道人以為齊侯之子¶
　焉陳靈公之弑魯桓公之死陳之所以亡魯之所以¶
　亂皆本于此也(陳靈公之臣謂徵舒似君君曰亦似/汝魯桓公曰同非吾子齊侯之子)¶
　是故春秋正其辭焉於陳曰夏徴舒於魯曰子同生¶
<pb:KR1e0031_WYG_002-11a>¶
　所以斷天下後世之疑為淫荒昏亂之戒也¶
二月焚咸邱(七/)¶
　夏之仲春君誓吏士以習軍旅遂以蒐田焚莱除草¶
　田正弊火然後獻禽以社至季春出火而後民皆用¶
　之先王之法也今以建丑之月焚焉非習軍也非田¶
　社也故不言蒐故春秋譏之四時之田非時而舉猶¶
　書其過况先時出火乎先王之出内火也必考於天¶
　然後為之所以順隂陽之闔闢厚民之生也豈苟然¶
<pb:KR1e0031_WYG_002-11b>¶
　哉¶
糓伯綏來朝鄧侯吾離來朝(七/)郳黎來來朝(莊/五)¶
　糓鄧者漢上之小國郳者邾之别封也糓鄧廹楚郳¶
　廹諸戎皆雜用其禮故春秋録其朝所以明其為諸¶
　夏也名其君所以賤其背於禮也郳後受爵乃始従¶
　中國之稱而糓鄧之後遂無聞焉¶
正月己夘烝五月丁丑烝(八/)壬申御廩災乙亥嘗(十/四)吉¶
禘于莊公(閔/二)禘于太廟用致夫人(僖/八)大事于太廟躋僖¶
<pb:KR1e0031_WYG_002-12a>¶
公(文/二)有事于太廟仲遂卒于垂壬午猶繹萬入去樂(宣/八)¶
(○按此條原本訛/脫今據經文補正)有事于武宫叔弓卒去樂(昭十/五)從祀¶
先公(定/八)¶
　祫禘烝嘗所以事宗廟者也故通謂之事亦通謂之¶
　祀而祫則逺及於毁廟之主宗廟之禮莫加焉故又¶
　謂之大事然則皆常祀也非有失不志于春秋其失¶
　在祀則指祀以示譏其失不在祀而因祀以見失則¶
　略稱事與祀而己烝冬祀也歲中不可以再舉嘗薦¶
<pb:KR1e0031_WYG_002-12b>¶
　新也災餘不可以復薦禘列昭穆之祀也莊未當列¶
　而姜不可列故曰其失在祀則指祀以示譏之也合¶
　食之祭宜次尊卑而亂之卿佐之卒宜廢樂舞而用¶
　之故曰失不在祀而因祀以見失也從祀先公疑於¶
　反正矣而出於陽虎之所為故春秋不目先公不指¶
　其祀所以懲其偽也宗廟之禮有國之至嚴也肆於¶
　上擅於下欲人知孝敬之實篤君親之義難矣哉文¶
　公在䘮而祫與吉禘無殊而曰失不在祀何也在䘮¶
<pb:KR1e0031_WYG_002-13a>¶
　而祫固為失矣因之逆祀則又甚焉事有一舉而两¶
　咈於道者取其甚以責之則其餘不待貶而自見也¶
祭公來遂逆王后于紀(八/)紀季姜歸于京師(九/)劉夏逆¶
王后于齊(襄十/五)¶
　王娶則伯叔之國主之上公逆之為之主者歸之正¶
　也劉夏士也逆不我謀歸不我告王失大昏之禮魯¶
　失主昏之義祭公專命劉夏失職皆非厚人倫美教¶
　化之道也王后者天子之匹化天下以婦道也后歸¶
<pb:KR1e0031_WYG_002-13b>¶
　不以禮則王不能假有家不能假有家其能化天下¶
　乎此春秋所以志也(伊川春秋傳祭公来遂逆王后/于紀  祭公受命逆后而至魯)¶
　(先行私禮故書来而以逆后為遂事責其不䖍王命/而輕天下之母也  紀季姜歸于京師  書王國之)¶
　(事不可用無王之月故書時而已或曰借如正月日/食則如何書之曰書春日食則其義已明也王后之)¶
　(歸天下當有其禮諸侯莫至是不/能母天下也故書紀女歸而已)¶
曹伯使其世子射姑來朝(九/)杞伯姬來朝其子(僖/五)季姬¶
及鄫子遇于防使鄫子來朝(十/四)¶
　射姑世子也已誓則有攝君之禮父命之正也杞伯¶
<pb:KR1e0031_WYG_002-14a>¶
　姬之子未世子也方幼則無朝聘之禮母挈之妄也¶
　鄫子夫也制義則無從婦之禮妻使之逆也朝聘者¶
　天子諸侯之事也婦人與焉則國家之政可知矣¶
齊侯衞侯鄭伯來戰于郎(十/)¶
　春秋三十有三戰未有以來戰言者言來戰而不言¶
　所與戰知吾未嘗戰也來戰彼志也不言所與戰吾¶
　志也春秋無義戰而爭地爭城至於糜爛其民則又¶
　不仁之甚者桓公即位十年于此矣雖無侵伐而不¶
<pb:KR1e0031_WYG_002-14b>¶
　忘武偹雖有武偹而不敢用戰於是三國犯之而已¶
　不與爭亦庶幾乎保國之仁矣魯鄭伐宋丁未戰于¶
　宋(十/二)亦不言所與戰知宋未嘗戰也猶若此矣特内¶
　外之辭異耳¶
鄭忽出奔衛(十/一)鄭世子忽復歸于鄭(十/五)陳公子留出奔¶
鄭(昭/八)楚滅蔡執蔡世子友以歸用之(十一○按經楚滅/蔡云云乃昭公十)¶
(一年事原本誤作/十二年今改正)楚公子弃疾殺公子比(十/三)晉趙鞅帥¶
師納衞世子蒯聵于戚(哀/二)¶
<pb:KR1e0031_WYG_002-15a>¶
　忽之出也曰鄭忽及其歸也曰世子友之執也蒯聵¶
　之納也亦曰世子留之出也曰公子比之死也亦曰¶
　公子是皆喪未踰年未成君之稱忽友蒯聵曰世子¶
　明當立也留比曰公子明不當立也蒯聵雖未立而¶
　從既立之稱明其正也留比雖既立而從未立之稱¶
　明非正也禮嗣子未沒喪不稱君而春秋之制踰年¶
　則君之故曰君存稱世子君薨稱子某既葬稱子踰¶
　年稱公未踰年先君雖已葬不改元不稱君所以明¶
<pb:KR1e0031_WYG_002-15b>¶
　繼體之義篤君親之愛也鄭忽曹覊(荘二/十四)衞子(僖二/十五)¶
　子惡(文十/八)王猛(昭二/十二)是也既踰年先君雖未葬改元¶
　以紹統正位以定民所以明君道不可曠國命不可¶
　廢也魯文公成公定公(並元/年)衞惠公(桓十/三)衛定公宋¶
　共公(成/三)是也晉獻公之卒(僖/九)經不志葬里克殺两嗣¶
　君未踰年則曰君之子既踰年則曰君知不繫乎𦵏¶
　也齊昭公之卒(文十/四)晉厲公之弑(成十/八)經亦不志𦵏¶
　齊世子舍晉公子周皆未踰年稱君舍明適長周明¶
<pb:KR1e0031_WYG_002-16a>¶
　非嗣故不待乎踰年也齊頃公(宣/十)鄭悼公(成/四)邾隱公¶
　(定/三)既𦵏而免喪未踰年而稱君是不知君親之愛繼¶
　體之義也頃公所以見辱於鞌悼公所以自弃於晉¶
　隱公所以見執於魯非不幸也若陳佗齊無知莒展¶
　輿弑君公子瑕逐君而自立未能自定而見誅逐故¶
　雖踰年不以國君道也¶
柔㑹宋公陳侯蔡叔于折(十/一)陳侯使女叔來聘(莊二十/五○按)¶
(經陳侯使女叔來聘係荘公二十/五年事原本誤作十五今改正)公子友如陳𦵏原仲¶
<pb:KR1e0031_WYG_002-16b>¶
(二十/七)齊仲孫來(閔/元)季子來歸(閔/元)齊高子來盟(二/)晦震夷¶
伯之廟(僖十/五)宋子哀來奔(文十/四)¶
　禮國君不名卿老又曰盛徳之士不名卿老者爵齒¶
　特髙之臣也不名者敬老事長之義也敬老為其近¶
　於親所以教人孝也事長為其近於兄所以教人悌¶
　也堯舜之道孝悌而已孝悌行而王道之本立矣故¶
　君之於臣所不名者二有禮之而不名者尚齒之義¶
　也有貴之而不名者尊賢之謂也尚齒尊賢其義一¶
<pb:KR1e0031_WYG_002-17a>¶
　也¶
及鄭師伐宋丁未戰于宋(十/二)齊人伐衛衛人及齊人戰¶
衛人敗績(莊二/十八)宋公曹伯云云伐齊宋師及齊戰于甗¶
齊師敗績(僖十/八)¶
　春秋言伐則不言戰言戰則不言伐言伐言戰惟此¶
　三者耳言伐不言戰者未必戰也言戰不言伐者伐¶
　不足道也言伐言戰者重之也此三者曷為重之伐¶
　宋之戰魯不為宋所信(五㑹不能/平宋鄭)不知反求諸已而¶
<pb:KR1e0031_WYG_002-17b>¶
　亂以濟之伐衛之戰齊不為衛所服(齊桓以覇國伐/衛而經先衛及)¶
　(齊戰則不/服可知)不能威之以義而賂以要之伐齊之戰宋¶
　不為齊所受不能仗義以立正(宋立孝/公非正)而彊以售之¶
　春秋惡其敢行非義而怙終不反故盡其辭焉¶
二月公㑹紀侯鄭伯己巳及齊侯宋公衞侯燕人戰齊¶
師宋師衞師燕師敗績(十/三)十一月己巳朔宋公及楚人¶
戰于泓宋師敗績(僖二/十二)楚人陳侯云云圍宋公㑹諸侯¶
盟于宋(二十/七)四月己巳晉侯齊師宋師秦師及楚人戰¶
<pb:KR1e0031_WYG_002-18a>¶
于城濮楚師敗績(僖二/十八)十一月庚午蔡侯以吳子及楚¶
人戰于栢舉楚師敗績(定/四)¶
　戰曰君敗曰師正也君将不稱師也(鞌/泓)戰曰大夫敗¶
　曰師正也大夫帥師者也(邲/鐵)戰曰人敗曰師則知人¶
　者君或大夫也圍曰人盟曰諸侯則知人者諸侯也¶
　故紀鄭之戰所謂燕人者燕伯也泓之戰宋之圍所¶
　謂楚人者楚子也城濮之戰所謂楚人者得臣也栢¶
　舉之戰所謂楚人者囊瓦也齊桓既沒宋襄圗覇而¶
<pb:KR1e0031_WYG_002-18b>¶
　不克成楚文王爭焉然盂之㑹宋有憂中國之心楚¶
　有輕中國之心泓之戰宋有仁人之心楚有禍人之¶
　心故自盂之後春秋志楚之君臣則皆人之及晉文¶
　興而後止有以見聖人閔中國之無覇而憂荆楚之¶
　肆行也¶
春無冰(十/四)二月無冰(成/元)春無冰(襄二/十八)正月雨木冰(成十/六)¶
十二月隕霜不殺草李梅實(僖三/十三)十月隕霜殺菽(定/元)¶
　詩七月紀日星霜露之變以驗百物之生成以為寒¶
<pb:KR1e0031_WYG_002-19a>¶
　燠之候所以謹民時前民用王業之先務也今也隂¶
　過剥而不氷陽未復而不殺應雪而雨氷應露而隕¶
　霜是皆失天地之和反隂陽之正物将疵癘而歳将¶
　不熟此有國者所當深憂非止雷電雨雹之失其時¶
　而已也¶
宋人以齊人蔡人衞人陳人伐鄭(十/四)公以楚師伐齊取¶
糓(僖二/十六)蔡侯以吳子及楚人戰于栢舉楚師敗績(定/四)劉¶
子單子以王猛居于皇劉子單子以王猛入于王城(昭/二)¶
<pb:KR1e0031_WYG_002-19b>¶
(十/二)¶
　宋魯蔡國小而師寡其能入鄭取齊敗楚者用大國¶
　之衆故也故稱以焉王者之征覇者之伐亦必用諸¶
　侯之衆而後克然不稱以者王以徳行仁其用不在¶
　衆也覇以力假仁用衆不足道也是故商受牧野之¶
　旅無以敵周齊桓召陵之師不能屈楚若小國而用¶
　大國之衆以取勝於是乎稱之至於劉單臣也以其¶
　君出入春秋無避者猛當喪未君故也¶
<pb:KR1e0031_WYG_002-20a>¶
天王使家父來求車(十/五)¶
　舜五載一廵狩羣后四朝其法曰車服以庸周宣王¶
　錫命諸侯其詩曰路車乘馬是知車服者帝王以錫¶
　有功者也春秋之世國君大夫猶有受路車命服之¶
　賜于王者今莊王乃反求諸魯何哉豈徴其所嘗錫¶
　者乎抑魯所自為者乎徴所嘗錫則賞不信魯所自¶
　為則工不度故賞刑失自求車始也¶
鄭伯突出奔蔡鄭伯突入于櫟(十五至莊/四歸不書)衞侯朔出奔¶
<pb:KR1e0031_WYG_002-20b>¶
齊(十/六)衞侯朔入于衛(莊/六)衛侯出奔楚衛侯鄭自楚復歸¶
于衛(僖二/十八)衛侯出奔齊(襄十/四)衛侯入于夷儀(二十/五)衛侯¶
衎復歸于衛(二十/六)¶
　諸侯出奔則失國失國改立君則失位無國與位則¶
　不得稱其故爵正也國君出奔皆名不名者義見僖¶
　二十八此四君之出也其國固改立矣突之出凡十¶
　有八年而後復國(鄭立世子忽子舋/子儀子儀稱鄭伯)朔之出凡八年¶
　而後復國(衛立/黔牟)鄭之出凡两月而後復國(叔武稱/衛子)衎¶
<pb:KR1e0031_WYG_002-21a>¶
　之出凡十有二年而後復國(衛立剽七/㑹稱衛侯)是内有一衛¶
　侯鄭伯外有一衛侯鄭伯也春秋不與其一不奪其¶
　一不嫌一國有二君何也忽以世子嗣位而不終叔¶
　武以君命攝位則不正無疑也其他則在外者以無¶
　道出者也在内者以無道立者也吾獨誰與而誰奪¶
　乎或曰君雖無道因其出遂奪之位而亦可以為君¶
　則豈非奨簒矣乎曰在外者雖有君名而無君國之¶
　實在内者雖有君位而無定位之威(不能去/出君)然國人¶
<pb:KR1e0031_WYG_002-21b>¶
　既君之矣諸侯既㑹之矣吾獨不謂之君可乎雖謂¶
　之君而外君不沒是不與其為君也夫國人之罪也¶
　國人有承命之理故也諸侯㑹之諸侯之罪也諸侯¶
　有討罪之義故也吾亦謂之君所以恕國人責諸侯¶
　也恕國人責諸侯然後簒者之惡不容於貶夫諸侯¶
　出奔歸入或先名或後名皆春秋新意惟&KR0691;朔出入¶
　名之以其簒也簒者義固不當為君雖其歸入猶奪¶
　之國也¶
<pb:KR1e0031_WYG_002-22a>¶
鄭世子忽復歸于鄭(十/五)歸十三復歸五入十一復入二¶
歸入言所自十有六¶
　皆反國也有難易逆順之别焉其入也易則謂之歸¶
　歸順辭也其歸也難則謂之入入逆辭也鄭突因忽¶
　之弱(桓/)曹赤因覊之奔(莊二/十四)衛侯鄭先誅瑕咺(僖三/十)¶
　蔡侯廬陳侯吳始就封國(昭十/三)邾益衛彄有助之者¶
　(哀八/哀十)曹伯趙鞅有請之者(僖十六/定十三)蔡季楚比有召之¶
　者(桓十七/昭十三)其國莫為之難則其入也易故同謂之歸¶
<pb:KR1e0031_WYG_002-22b>¶
　也大夫而志歸者其罪釋也復得其位故也鄭忽之¶
　出宋立突以簒之衛侯鄭之出晉立叔武以伐之曹¶
　襄為晉所執而分其地衛衎為臣所逐而不得入其¶
　失位非其罪也故於歸以復位言之許叔之入許鄭¶
　雖與之非國人之謀也(桓十/五)陽生之入齊齊雖召之¶
　非國卿之意也(哀/六)鄭伯之入櫟(桓十/五)小白之入齊(莊/九)¶
　衛衎之入夷儀(襄二/十五)去疾之入莒(昭/元)衛朔之入衛(莊/六)¶
　王猛之入王城(昭二/十二)天王之入成周(昭二/十六)其國有與¶
<pb:KR1e0031_WYG_002-23a>¶
　之競則其歸也難故同謂之入也大夫而志入者欲¶
　以叛也復入者欲覆其宗國也其言所自者明非私¶
　反也不有顯召之者則有顯納之者也陽生雖有召¶
　之者而非顯召欒盈雖有納之者而非顯納故皆不¶
　言其所自也元咺君執則已歸君失位則已復位據¶
　位以伉君專禄而不臣故亦同謂之復歸也人臣也¶
　而與其君同辭則咺之罪於是乎不測矣此數端者¶
　非以為君優劣之差也葢以明宗廟社稷之難保土¶
<pb:KR1e0031_WYG_002-23b>¶
　地人民之易失爵位名器之不可忽以為有天下國¶
　家者之戒也¶
